# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## संरेखण जांच (id: 799953)

### संरेखण की जांच

संरेखण की जांच कलीसिया के मंडली प्रतिनिधियों द्वारा की जाएगी। ये वे लोग हैं जिन्हें कलीसिया के अगुवों द्वारा भाषा समाज में चुना जाता है। ये लोग लक्षित भाषा के प्रथम\-भाषा वक्ता होते हैं, बाइबल का ज्ञान रखते हैं, और ऐसे व्यक्ति होते हैं जिनकी राय कलीसिया के अगुवों द्वारा सम्मानित होती है। यदि संभव हो, तो उन्हें बाइबिल भाषाओं, बाइबिल सामग्री, और अनुवाद सिद्धांतों में प्रशिक्षित होना चाहिए। जब ये लोग अनुवाद की पुष्टि करते हैं, कलीसिया के अगुवे उन लोगों के बीच अनुवाद के वितरण और उपयोग को मंजूरी देंगे जो उन्हें जानते और सम्मान करते हैं।

यदि ये लोग भाषा समाज में मौजूद नहीं हैं, तो अनुवाद दल निर्देश में भाषा समाज के बाहर के गुणवत्ता परीक्षकों के साथ सहयोग कर सकती है ताकि संरेखण की जांच की जा सके। इस स्थिति में, बैकट्रांसलेशन (अणुवादित का वापस से अनुवाद) तैयार करना आवश्यक हो सकता है।

जो लोग संरेखण जांच करते हैं, उन्हें उन लोगों से अलग होना चाहिए जिन्होंने पहले सटीकता की जांच की थी। चूंकि संरेखण जांच भी सटीकता जांच का एक प्रकार है, अनुवाद को अधिकतम लाभ तभी मिलेगा जब अलग\-अलग लोग इन जांचों को करेंगे।

संरेखण जांच का उद्देश्य यह सुनिश्चित करना है कि अनुवाद मूल भाषा के संदेश को सटीक रूप से संप्रेषित करता है और इतिहास भर में तथा वैश्विक कलीसिया के सुदृढ़ सिद्धांत को दर्शाता है। संरेखण जांच के बाद, लक्षित भाषा बोलने वाले कलीसिया के अगुवे यह पुष्टि कर सकते हैं कि उनके लोगों के लिए अनुवाद विश्वसनीय है।

यह सबसे अच्छा होगा यदि भाषा समाज में प्रत्येक कलीसियाई मंडली के अगुवे कुछ लोगों को नियुक्त करें या अनुमोदित करें जो संरेखण की जांच करेंगे। इस प्रकार, सभी कलीसिया के अगुवे यह पुष्टि कर सकेंगे कि अनुवाद विश्वसनीय है और समाज के सभी कलिसियाओं के लिए उपयोगी है।

संरेखण जांच के लिए हम जिस उपकरण की सिफारिश करते हैं, वह ट्रांसलेशनकोर® में संरेखण उपकरण है। इस उपकरण का उपयोग कैसे करें, यह जानने के लिए नीचे पढ़ते रहें।

यदि आप एक गुणवत्ता परीक्षक (गु.प.) हैं और अपनी जाँच प्रक्रिया के हिस्से के रूप में संरेखण जाँच का उपयोग कर रहे हैं, तो गु.प. जाँच प्रक्रिया के अन्य चरणों को देखने के लिए गुणवत्ता परीक्षकों के लिए चरण पर जाएं।

#### संरेखण जांच करने के लिए संरेखण के माध्यम का उपयोग करने के निर्देश:

1. उस बाइबिल पुस्तक के अनुवाद को ट्रांसलेशनकोर® में लोड करें जिसे आप जांचना चाहते हैं।
2. संरेखण माध्यम शब्द का चुनाव करें।
3. बाईं ओर अध्यायों और पदों के मेन्यू का उपयोग करके पदों के माध्यम से मार्गनिर्देशन ले।

    * जब आप मेन्यू सूची में किसी पद पर उसे खोलने के लिए क्लिक करते हैं, उस पद के शब्द एक ऊर्ध्वाधर सूची में दिखाई देते हैं, जो अध्यायों और पद की सूची के दाईं ओर ऊपर से नीचे की ओर क्रमबद्ध होते हैं। प्रत्येक शब्द एक अलग बॉक्स में होता है।
        * उस पद के लिए मूल भाषा (यूनानी, इब्री, या अरामी) पाठ के शब्द भी लक्ष्य भाषा शब्द सूची के दाईं ओर एक क्षेत्र में अलग\-अलग बक्सों में होते हैं। प्रत्येक मूल भाषा शब्द बॉक्स के नीचे एक स्थान है जो एक बिंदीदार रेखा से रेखांकित कियान गए हैं।
4. प्रत्येक पद में, लक्ष्य भाषा के शब्दों को शब्द बैंक से चुनकर मूल भाषा के शब्दों के नीचे उस स्थान पर रखें जो वही अर्थ व्यक्त करते हैं।

    * किसी शब्द को खींचने के लिए, उस शब्द पर क्लिक करें और बटन को दबाए रखें। जैसे ही आप लक्ष्य भाषा के प्रत्येक शब्द बॉक्स को स्रोत (मूल) पाठ के शब्द बॉक्स के नीचे के स्थान में ले जाते हैं, जिससे वह शब्द मेल खाता है, माउज़ बटन छोड़कर लक्ष्य भाषा का शब्द छोड़ दें।
        * जब लक्षित भाषा का शब्द मूल शब्द बॉक्स के ऊपर होता है, तो बिंदीदार रूपरेखा नीली हो जाएगी ताकि आपको पता चल सके कि शब्द वहाँ छोड़ा जाएगा। यदि आप कोई गलती करते हैं या निर्णय लेते हैं कि लक्षित शब्द कहीं और होना चाहिए, तो बस इसे फिर से खींचकर वहाँ ले जाएं जहाँ यह होना चाहिए। लक्षित भाषा के शब्दों को सूची में वापस भी खींचा जा सकता है।
        * यदि किसी पद में शब्दों की पुनरावृत्ति होती है, तो सुनिश्चित करें कि केवल उन शब्दों को चुनें जो मूल भाषा के पदों के अर्थ से मेल खाते हैं। फिर पुनरावृत्त शब्दों को उस स्थान पर रखें जहाँ उस अर्थ की पुनरावृत्ति होती है।
        * जब एक ही लक्ष्य भाषा का शब्द एक पद में एक से अधिक बार आता है, तो प्रत्येक उदाहरण के बाद उस शब्द के साथ एक छोटा सुपरस्क्रिप्ट नंबर होगा। यह नंबर आपको सही क्रम में प्रत्येक दोहराए गए लक्ष्य शब्द को सही मूल शब्द के साथ संरेखित करने में सहायता करेगा।
        * आपको समान अर्थ वाले शब्दों के समूह बनाने के लिए मूल भाषा के शब्दों और/या लक्ष्य भाषा के शब्दों को निर्देश में मिलाना पड़ सकता है। संरेखण का उद्देश्य यह है कि लक्ष्य भाषा के सबसे छोटे समूह को मूल भाषा के सबसे छोटे समूह से मिलाया जाए जिनका समान अर्थ हो।

जब आप एक पद के लिए इस प्रक्रिया को पूरा कर लेते हैं, तो यह देखना आसान होगा कि क्या लक्षित शब्द कोष या मूल भाषा पैन में कोई शब्द शेष है।

* यदि लक्ष्य भाषा में कुछ शब्द बचे हुए हैं, तो इसका अर्थ यह हो सकता है कि कुछ ऐसा जोड़ा गया है जो अनुवाद में नहीं होना चाहिए। यदि बचे हुए शब्द अंतर्निहित जानकारी व्यक्त कर रहे हैं, तो वे अनावश्यक नहीं हैं, बल्कि उन शब्दों के साथ जिनकी वे व्याख्या कर रहे हैं मेल खा सकते हैं।
* यदि मूल भाषा के शब्द शेष हैं, तो इसका अर्थ हो सकता है कि अनुवाद में इन शब्दों का समावेश होना चाहिए।
* यदि आप यह निर्धारित करते हैं कि अनुवाद में ऐसे शब्द हैं जो नहीं होने चाहिए या मूल पाठ के कुछ शब्दों का अनुवाद गायब है, तो अनुवाद को संपादित करने की आवश्यकता होगी। आप या तो किसी और को अनुवाद में क्या बदलना है यह बताने के लिए टिप्पणी कर सकते हैं, या आप अनुवाद टीम में अपनी भूमिका के आधार पर सीधे संरेखण उपकरण में अनुवाद को संपादित कर सकते हैं।

#### संरेखण का तत्व\-ज्ञान

संरेखण उपकरण एक\-से\-एक, एक\-से\-अनेक, अनेक\-से\-एक, और अनेक\-से\-अनेक संरेखण का समर्थन करता है। इसका अर्थ है कि एक या अधिक लक्ष्य भाषा के शब्दों को आवश्यकतानुसार एक या अधिक मूल भाषा के शब्दों के साथ संरेखित किया जा सकता है, ताकि दोनों भाषाओं द्वारा व्यक्त किए गए **अर्थ** का सबसे सटीक संरेखण प्राप्त किया जा सके। यदि लक्ष्य भाषा कुछ व्यक्त करने के लिए मूल भाषा की तुलना में अधिक या कम शब्दों का उपयोग करती है, तो चिंता की आवश्यकता नहीं है। क्योंकि भाषाएं भिन्न होती हैं, यह अपेक्षित है। संरेखण उपकरण के साथ, आप वास्तव में **अर्थ** को संरेखित कर रहे हैं, केवल शब्दों को नहीं। यह सबसे महत्वपूर्ण है कि लक्ष्य अनुवाद मूल बाइबिल के **अर्थ** को अच्छी तरह से व्यक्त करे, चाहे इसके लिए कितने भी शब्दों की आवश्यकता क्यों न हो। जब हम लक्ष्य भाषा के उन शब्दों को संरेखित करते हैं जो मूल भाषा के **अर्थ** को व्यक्त करते हैं, तो हम देख सकते हैं कि क्या अनुवाद में मूल भाषा का सारा **अर्थ** मौजूद है।

क्योंकि प्रत्येक लक्षित भाषा के लिए वाक्य संरचना और आवश्यक जानकारी की मात्रा की विभिन्न आवश्यकताएँ होती हैं, अक्सर कुछ लक्षित भाषा के शब्द होते हैं जिनका किसी भी मूल भाषा के शब्दों से सटीक मेल नहीं होता। यदि ये शब्द वाक्य को समझने के लिए आवश्यक जानकारी प्रदान करते हैं, या कुछ अंतर्निहित जानकारी देते हैं जो वाक्य को समझने के लिए आवश्यक है, तो लक्षित शब्दों को उस मूल भाषा के शब्द के साथ संरेखित किया जाना चाहिए जो उन्हें संकेतित करता है, या जिसे वो समझाने में सहायता करते हैं।

#### विलय और अलग करने के निर्देश

* कई लक्षित भाषाओं के शब्दों को एक ही मूल भाषा के शब्द के साथ संरेखित करने के लिए, लक्षित भाषा के शब्दों को इच्छित मूल भाषा के शब्द के नीचे बॉक्स पर खींचें और छोड़ें।
* जब लक्ष्य भाषा के शब्दों को मूल भाषा के शब्दों के संयोजन के साथ संरेखित करना हो, तो पहले संयोजन के मूल भाषा के शब्दों में से एक को दूसरे मूल भाषा के शब्द के समान समूह में खींचें। इस तरीके से कई मूल भाषा के शब्दों को एक साथ जोड़ा जा सकता है।
* पहले से विलय किए गए मूल भाषा के शब्दों को अलग करने के लिए, दाहिनी ओर के सबसे अंतिम मूल भाषा के शब्द को थोड़ा दाईं ओर खींचें। एक छोटा नया संरेखण बॉक्स दिखाई देगा, और विलय किए गए मूल भाषा के शब्द को उस बॉक्स में छोड़ा जा सकता है। (बाईं ओर के सबसे पहले मूल भाषा के शब्द को भी उसके बाईं ओर के मूल भाषा के शब्द बॉक्स में खींचकर और छोड़कर अलग किया जा सकता है।)
* फिर उस मूल भाषा के शब्द के साथ संरेखित किसी भी लक्ष्य भाषा के शब्द की शब्द सूची में लौट आते हैं।
* मूल भाषा के शब्द सही क्रम में रहने चाहिए। यदि विलय में 3 या अधिक मूल भाषा के शब्द शामिल हैं, तो सबसे दाहिने मूल भाषा के शब्द को पहले अलग करें। केंद्र के शब्दों को पहले अलग करने से मूल भाषा के शब्द क्रम से बाहर हो सकते हैं। जब ऐसा होता है, तो शेष शब्दों को उस बॉक्स में अलग करें ताकि मूल भाषा के शब्दों को उनके सही क्रम में लौटाया जा सके।

#### संरेखण के पश्चात

यदि आप एक गुणवत्ता परीक्षक हैं, तो जब आपने एक बाइबल के पुस्तक को संरेखित कर लिया है और अनुवाद के बारे में प्रश्न और टिप्पणियाँ कर ली हैं, तो यह समय है कि या तो प्रश्नों को अनुवाद टीम को भेजें या अनुवाद टीम के साथ मिलकर उनसे चर्चा करने की योजना बनाएं। इस प्रक्रिया को पूरा करने के चरणों के लिए, गुणवत्ता परीक्षकों के लिए चरण पृष्ठ पर वापस जाएं जहाँ आपने छोड़ा था।

किस प्रकार की चीजों की जांच की जानी चाहिए, उनके बारे में अधिक जानने के लिए, जांच करने योग्य चीजों के प्रकार पर जाएं।

* **Associated Articles:** सटीकता की जाँच (ID: `727247@UWTranslationManual`); पिछला अनुवाद (ID: `727271@UWTranslationManual`); एक अनुवाद को जाँचने के कदम (ID: `727277@UWTranslationManual`); जाँच की चीजों के प्रकार (ID: `727278@UWTranslationManual`)

