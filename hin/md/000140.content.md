# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## इब्रानी महीने (id: 727432)

### वर्णन

बाइबल में उपयोग किए गए इब्रानी कैलेन्डर या पंचाग में बारह महीने हैं। पश्चिमी कैलेन्डर के विपरीत, इसका पहला महीना उत्तरी गोलार्ध के वसन्त में आरम्भ होता है। कभी\-कभी एक महीने को उसके नाम (अबीब, जीव, सीवान) के द्वारा बुलाया जाता है, और कभी\-कभी इसे इब्रानी कैलेन्डर वर्ष (पहले महीने, दूसरे महीने, तीसरे महीने) की अपनी व्यवस्था से बुलाया जाता है।

### कारण यह अनुवाद की समस्या है

* पाठकों को उन महीनों को पढ़ने में आश्चर्य हो सकता है, जिनके बारे में उन्होंने कभी नहीं सुना है, और वे आश्चर्यचकित हो सकते हैं कि ये महीनों उन महीनों के अनुरूप कैसे हैं, जिन्हें वे उपयोग करते हैं।
* पाठकों को यह एहसास नहीं हो सकता है कि "पहला महीना" या "दूसरा महीना" जैसे वाक्यांश इब्रानी कैलेन्डर के पहले या दूसरे महीने को सन्दर्भित करते हैं, किसी अन्य कैलेन्डर को नहीं।
* पाठकों को पता नहीं हो सकता है कि इब्रानी कैलेन्डर का पहला महीना कब आरम्भ होता है।
* पवित्रशास्त्र किसी निश्चित महीने में कुछ होने के बारे में बता सकता है, परन्तु पाठक यह समझने में सक्षम नहीं होंगे कि इसके बारे में क्या कहा जाता है, यदि वे नहीं जानते कि वर्ष की कौन सी ऋतु थी।

#### इब्रानी महीनों की सूची

यहाँ इब्रानी महीनों की एक सूची है, जो उनके बारे में जानकारी देती है, जो अनुवाद में सहायक हो सकते हैं।

**अबीब**\- (इस महीने को बेबीलोन में निर्वासन के बाद**नीसान**कहा जाता है।) यह इब्रानी कैलेन्डर का पहला महीना है। यह चिन्हित करता है, कि परमेश्वर कब इस्राएल के लोगों को मिस्र से बाहर लाया था। यह वसन्त ऋतु का आरम्भ है, जब पिछली वर्षा होती है और लोग अपनी फसलों की कटनी आरम्भ करते हैं। यह मार्च के अन्तिम भाग और पश्चिमी कैलेन्डर में अप्रैल के पहले भाग का समय है। फसह का त्यौहार अबीब 10 से आरम्भ होता है, अखमीरी रोटी का त्योहार इसके ठीक बाद में आता था, और कटनी का त्यौहार उसके कुछ हफ्ते बाद आता था।

**जीव**\- यह इब्रानी कैलेन्डर का दूसरा महीना है। यह कटनी के ऋतु के समय आता है। यह अप्रैल के अन्तिम भाग और पश्चिमी कैलेन्डर मे मई के पहले भाग का समय है।

**शीवान**\- यह इब्रानी कैलेन्डर का तीसरा महीना है। यह कटनी की ऋतु के अन्त में और शुष्क ऋतु के आरम्भ में आता है। यह मई के अन्तिम भाग और पश्चिमी कैलेन्डर मे जून के पहले भाग का समय है। शीवान 6 से सप्ताहों का त्यौहार मनाया जाता है।

**तम्मूज**\- यह इब्रानी कैलेन्डर का चौथा महीना है। यह शुष्क ऋतु के समय आता है। यह जून के अन्तिम भाग और पश्चिमी कैलेन्डर मे जुलाई के पहले भाग का समय है।

**अब**\- यह इब्रानी कैलेन्डर का पाँचवाँ महीना है। यह शुष्क ऋतु के समय आता है। यह जुलाई के अन्तिम भाग और पश्चिमी कैलेन्डर मे अगस्त के पहले भाग का समय है।

**एलुल**\- यह इब्रानी कैलेन्डर का छठा महीना है। यह शुष्क ऋतु के अन्त में और वर्षा के ऋतु की आरम्भ में है। यह अगस्त के अन्तिम भाग और पश्चिमी कैलेन्डर मे सितम्बर के पहले भाग का समय है।

**इथानीम**\- यह इब्रानी कैलेन्डर का सातवाँ महीना है। यह आरम्भिक वर्षा की ऋतु के समय में आता है, जो बुवाई के लिए भूमि को नरम कर देती है। यह सितम्बर के अन्तिम भाग और पश्चिमी कैलेन्डर मे अक्टूबर के पहले भाग का समय है। इस महीने में झोपड़ियों का त्यौहार और प्रायश्चित के दिन को मनाया जाता है।

**बुल**\- यह इब्रानी कैलेन्डर का आठवाँ महीना है। यह वर्षा की ऋतु के समय में आता है जब लोग अपने खेतों को जोतते और बीज बोते हैं। यह अक्टूबर के अन्तिम भाग और पश्चिमी कैलेन्डर मे नवम्बर के पहले भाग का समय है।

**कीस्लेव**\- यह इब्रानी कैलेन्डर का नौवाँ महीना है। यह बुवाई की ऋतु के अन्त में और ठण्ड की ऋतु की आरम्भ में आता है। यह नवम्बर के अन्तिम भाग और पश्चिमी कैलेन्डर मे दिसम्बर के पहले भाग में है।

**टीबेथ**\- यह इब्रानी कैलेन्डर का दसवाँ महीना है। यह ठण्ड के ऋतु के समय में आता है जब वर्षा और बर्फ हो सकती है। यह दिसम्बर के अन्तिम भाग और पश्चिमी कैलेन्डर मे जनवरी के पहले भाग का समय है।

**शेबत**\- यह इब्रानी कैलेन्डर का ग्यारहवाँ महीना है। यह वर्ष का सबसे ठण्डा महीना है, और इसमें भारी वर्षा होती है। यह जनवरी के अन्तिम भाग और पश्चिमी कैलेन्डर मे फरवरी के पहले भाग का समय है।

**अदार**\- यह इब्रानी कैलेन्डर का बारहवाँ और अन्तिम महीना है। यह ठण्ड की ऋतु का समय है।। यह फरवरी के अन्तिम भाग और पश्चिमी कैलेन्डर मे मार्च के पहले भाग का समय है। पुरीम नामक त्योहार अदार महीने में मनाया जाता है।

### बाइबल से उदाहरण

> तुम इस दिन मिस्र से बाहर जा रहे हैं, ***अबीब के महीने में***। (निर्गमन 13:4 ULT)

> तुम चौदहवें दिन के सूर्यास्त के समय से ***वर्ष के पहले महीने से लेकर***, महीने के बीसवें दिन के सूर्यास्त तक अखमीरी रोटी खाना। (निर्गमन 12:18 ULT)

### अनुवाद रणनीतियाँ

आपको महीनों के बारे में कुछ जानकारी स्पष्ट करने की आवश्यकता हो सकती है। (देखें कल्पित ज्ञान और अस्पष्ट जानकारी.)

1. इब्रानी महीने की सँख्या बताएँ।
2. उन महीनों का उपयोग करें जिन्हें लोग जानते हैं।
3. स्पष्ट रूप से बताएँ कि महीना किस ऋतु में आया था।
4. समय को महीने के सन्दर्भों में लेने की अपेक्षा ऋतु के सन्दर्भ में उद्धृत करें। (यदि सम्भव हो, तो इब्रानी महीने और दिन को दिखाने के लिए एक फुटनोट्स का उपयोग करें।)

### अनुवाद रणनीतियों के प्रयोग के उदाहरण

नीचे दिए गए उदाहरण इन दो वचनों का उपयोग करते हैं।

> **उस समय, तुम मेरे सामने***अबीब के महीने*\*\* में आना, जो इस उद्देश्य के लिए निर्धारित है। यह इस महीने में ही हुआ था कि तुम मिस्र से बाहर आए थे।\*\* (निर्गमन 23:15 ULT)

> **यह सदैव तुम्हारे लिए एक कानून होगा कि***सातवें महीने में, महीने के दसवें दिन में*\*\*, तुम्हें स्वयं को नम्र करना चाहिए और कोई काम नहीं करना चाहिए।\*\* (लैव्यव्यवस्था 16:29 ULT)

1. इब्रानी महीने की सँख्या बताएँ।

> > उस समय, तुम मेरे सामने ***वर्ष के पहले महीने*** में आना, जो इस उद्देश्य के लिए निर्धारित है। यह इस महीने में हुआ था कि तुम मिस्र से बाहर आए थे।

2. उन महीनों का उपयोग करें जिन्हें लोग जानते हैं।

> > उस समय, तुम मेरे सामने ***मार्च महीने*** में आना, जो इस उद्देश्य के लिए निर्धारित है। यह इस महीने में हुआ था कि तुम मिस्र से बाहर आए थे।

> > यह सदैव तुम्हारे लिए एक कानून होगा कि ***जिस दिन को मैं उत्तरोत्तर सितम्बर में चुनता हूँ*** तुम्हें स्वयं को नम्र करना चाहिए और कोई काम नहीं करना चाहिए।"

(3\) स्पष्ट रूप से बताएँ कि महीना किस ऋतु में आया था।

> > यह सदैव तुम्हारे लिए एक कानून होगा कि ***पतझड़ ऋतु में, सातवें महीने के दसवें दिन*** तुम्हें स्वयं को नम्र करना चाहिए और कोई काम नहीं करना चाहिए।

(4\) समय को महीने के सन्दर्भों में लेने की अपेक्षा ऋतु के सन्दर्भ में उद्धृत करें।

> > यह सदैव तुम्हारे लिए एक कानून होगा कि ***जिस दिन को मैं आरम्भिक पतझड़ ऋतु में चुनता हूँ*** 1 तुम्हें स्वयं को नम्र करना चाहिए और कोई काम नहीं करना चाहिए।

* फुटनोट्स कुछ इस तरह दिखेगा:

> > \[1] इब्रानी कहता है, "सातवें महीना, महीने के दसवें दिन।"

* **Associated Articles:** अनुमानित ज्ञान एवं अंतर्निहित सूचना (ID: `727317@UWTranslationManual`); एस्तेर 2:16 (#4) (ID: `415227@Unknown`); एस्तेर 3:7 (#2) (ID: `415310@Unknown`); एस्तेर 3:7 (#12) (ID: `415320@Unknown`); एस्तेर 3:12 (#2) (ID: `415349@Unknown`); एस्तेर 3:13 (#11) (ID: `415372@Unknown`); एस्तेर 8:9 (#6) (ID: `415745@Unknown`); एस्तेर 8:12 (#6) (ID: `415775@Unknown`); एस्तेर 9:1 (#4) (ID: `415812@Unknown`); एस्तेर 9:15 (#4) (ID: `415885@Unknown`); एस्तेर 9:17 (#2) (ID: `415896@Unknown`); एस्तेर 9:19 (#6) (ID: `415914@Unknown`); एस्तेर 9:21 (#3) (ID: `415924@Unknown`); हाग्गै 1:1 (#3) (ID: `765538@Unknown`); नहेमायाह 1:1 (#3) (ID: `413096@Unknown`); नहेमायाह 2:1 (#3) (ID: `413187@Unknown`); नहेमायाह 6:15 (#2) (ID: `413784@Unknown`); नहेमायाह 8:2 (#5) (ID: `414012@Unknown`); नहेमायाह 9:1 (#1) (ID: `414121@Unknown`); निर्गमन 12:2 (#3) (ID: `577254@Unknown`); निर्गमन 12:14 (#2) (ID: `577274@Unknown`); निर्गमन 12:18 (#3) (ID: `577287@Unknown`); निर्गमन 12:18 (#4) (ID: `577288@Unknown`); निर्गमन 13:4 (#1) (ID: `577339@Unknown`); Exodus 16:1 (#2) (ID: `577527@Unknown`); निर्गमन 23:15 (#1) (ID: `577890@Unknown`); हाग्गै 1:15 (#1) (ID: `765587@Unknown`); हाग्गै 2:1 (#3) (ID: `765591@Unknown`); हाग्गै 2:10 (#3) (ID: `765623@Unknown`); हाग्गै 2:20 (#5) (ID: `765669@Unknown`); एज्रा 3:1 (#4) (ID: `465320@Unknown`); एज्रा 6:15 (#5) (ID: `465754@Unknown`); एज्रा 6:19 (#6) (ID: `465776@Unknown`); एज्रा 7:8 (#2) (ID: `465828@Unknown`); एज्रा 7:9 (#3) (ID: `465833@Unknown`); एज्रा 8:31 (#3) (ID: `466086@Unknown`); एज्रा 10:9 (#4) (ID: `466287@Unknown`); एज्रा 10:16 (#7) (ID: `466330@Unknown`); एज्रा 10:17 (#3) (ID: `466335@Unknown`); निर्गमन 34:18 (#3) (ID: `578568@Unknown`)

