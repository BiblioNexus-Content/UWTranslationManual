# Translation Manual (unfoldingWord)

## License Information

**Translation Manual (unfoldingWord)** is based on and adapted from: _unfoldingWord® Translation Academy_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## टीम मौखिक खण्ड जाँच (id: 799956)

एक टीम के रूप में किसी अंश या अध्याय के अनुवाद की जाँच करने के लिए, टीम मौखिक खण्ड की समीक्षा करेगी। ऐसा करने के लिए, प्रत्येक अनुवादक अपनी अनुवादित सामग्री को टीम के सामने जोर से पढ़ेगा। प्रत्येक खण्ड के अन्त में, अनुवादक रुक जाएगा ताकि टीम उस खण्ड पर चर्चा कर सके। आदर्श रूप से, प्रत्येक लिखित अनुवाद को प्रोजेक्ट किया जाता है ताकि सभी इसे देख सकें जबकि अनुवादक मौखिक रूप से पाठ पढ़ते हैं।

टीम के सदस्यों के कर्तव्यों का विभाजन किया गया है—यह महत्वपूर्ण है कि प्रत्येक टीम सदस्य एक समय में केवल निम्नलिखित भूमिकाओं में से एक ही निभाएँ।

1. एक या अधिक टीम सदस्य स्वाभाविकता के लिए सुनते हैं। यदि कुछ अस्वाभाविक लगता है, तो उस हिस्से के पढ़ने के अन्त में, वे इसे कहने का एक अधिक स्वाभाविक तरीका सुझाते हैं।
2. एक या अधिक टीम के सदस्य स्रोत पाठ का अनुसरण करते हुए, जो कुछ भी जोड़ा गया है, गायब है, या बदला गया है, उस पर ध्यान देते हैं। खण्ड को पढ़ने के अन्त में, वे टीम को सूचित करते हैं कि कुछ जोड़ा गया था, गायब था, या बदला गया था।
3. टीम का एक अन्य सदस्य ट्रान्सलेशकोर के रिपोर्ट रीति का अनुसरण करता है और स्रोत पाठ में सभी उभारे गए कुँजी शब्दों को नोट करता है। इसके बाद टीम अनुवाद में किसी भी असंगत या अनुचित लगने वाले कुँजी शब्दों के साथ\-साथ पढ़ने में सामने आने वाली किसी अन्य समस्या पर चर्चा करती है। यदि यह रीति उपलब्ध नहीं है, तो यह टीम सदस्य टीम की कुँजी शब्द स्प्रेडशीट पर कुँजी शब्दों को देख सकते हैं।

इन चरणों को आवश्यकतानुसार दोहराया जा सकता है जब तक कि टीम अपने अनुवाद से सन्तुष्ट न हो जाए।

इस बिन्दु पर, अनुवाद को एक प्रारम्भिक मसौदा माना जाता है, और टीम को निम्नलिखित भी करना होगा:

1. अनुवाद टीम में किसी को ट्रान्सलेशनस्टूडियो में पाठ दर्ज करने की आवश्यकता है। यदि टीम ने प्रारूपण की शुरुआत से ट्रान्सलेशनस्टूडियो का उपयोग किया है, तो इस बिन्दु पर केवल वही परिवर्तन दर्ज करने की आवश्यकता है जो टीम ने किए हैं।
2. अनुवाद की एक नई ऑडियो रिकॉर्डिंग बनाई जानी चाहिए, जिसमें टीम द्वारा किए गए सभी परिवर्तन और सुधार शामिल हों।
3. ट्रान्सलेशनस्टूडियो की फाइलें और ऑडियो रिकॉर्डिंग को डोर43 पर टीम कोष में दर्ज किया जाना चाहिए।


